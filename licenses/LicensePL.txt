YetiForce Public License 5.0
Producent: YetiForce S.A., PL1180002425
Email: registration@yetiforce.com ([rejestracja Oprogramowania)]

Gwarantuje się, bez opłat, że każda osoba, która wejdzie w posiadanie kopii tego Oprogramowania i związanych z nim plików dokumentacji (dalej „Oprogramowanie”) może wprowadzać do obrotu Oprogramowanie bez żadnych ograniczeń, w tym bez ograniczeń prawa do użytkowania, kopiowania, modyfikowania, łączenia, publikowania, dystrybuowania, sublicencjonowania i/lub sprzedaży kopii Oprogramowania, a także zezwalania osobie, której Oprogramowanie zostało dostarczone czynienia tego samego, z zastrzeżeniem następujących warunków:

a) Każdy plik będący na niniejszej licencji, musi zawierać treść tej licencji lub link do treści licencji;
b) Oprogramowanie musi, o ile jest to technicznie możliwe, zostać zarejestrowane u Producenta Oprogramowania za pomocą wbudowanego formularza albo za pośrednictwem wiadomości Email zgodnie z opisem na stronie WWW Producenta. Obowiązkowi rejestracji podlega każdy Podmiot, który korzysta, konfiguruje lub modyfikuje Oprogramowanie, niezależnie czy czyni to dla siebie czy na zlecenie innych podmiotów. W przypadku zespołów osób, tj. organizacja, firma, rodzina lub dowolna grupa osób, wystarczy zarejestrować tylko zespół osób podając dane organizacji/firmy lub dane jednej osoby z rodziny/grupy.; Jeżeli pomimo wielu prawidłowych prób rejestracji Oprogramowania nie ma kontaktu z Producentem, Podmiot może samodzielnie wygenerować klucze rejestracji;
c) Dane przekazane do rejestracji muszą być prawdziwe, a wszystkie przekazane informacje rejestrowe mogą być wykorzystane przez Producenta do celów marketingowych (tj. przygotowanie statystyk, publikacja na stronie www). Producent nie sprzedaje i nie przekazuje tych danych innym podmiotom oraz gwarantuje poufność danych osobowych;
d) W systemie nie można zmieniać zawartości stopki systemu, wydruków i maili ([w tym linków i mechanizmów kontrolujących rejestrację produktu oraz zakup produktów płatnych)] chyba, że uzyska się pisemną zgodę Producenta lub kupi się oficjalny dodatek Producenta, który modyfikuje stopkę. Stopkę można dostosować kolorystycznie, pod warunkiem utrzymania czytelności zawartości stopki.
e) W przypadku produktów oznaczonych jako płatne, należy zakupić u Producenta lub u oficjalnego Partnera Producenta odpowiednią licencję/subskrypcję;
f) Podmiot korzystający z Oprogramowania, jest zobowiązany do przechowywania historii zmian wprowadzanych w Oprogramowaniu oraz na żądanie Producenta umożliwić kontrolę, która zweryfikuje czy Podmiot przestrzega zapisów niniejszej licencji. Kontrola nie może odbywać się częściej niż raz na 3 lata;

OPROGRAMOWANIE JEST DOSTARCZONE TAKIM, JAKIE JEST, BEZ JAKIEJKOLWIEK GWARANCJI, WYRAŹNEJ LUB DOROZUMIANEJ, NIE WYŁĄCZAJĄC GWARANCJI PRZYDATNOŚCI HANDLOWEJ LUB PRZYDATNOŚCI DO OKREŚLONYCH CELÓW A TAKŻE BRAKU WAD PRAWNYCH. W ŻADNYM PRZYPADKU TWÓRCA LUB POSIADACZ PRAW AUTORSKICH NIE MOŻE PONOSIĆ ODPOWIEDZIALNOŚCI Z TYTUŁU ROSZCZEŃ LUB WYRZĄDZONEJ SZKODY A TAKŻE ŻADNEJ INNEJ ODPOWIEDZIALNOŚCI CZY TO WYNIKAJĄCEJ Z UMOWY, DELIKTU, CZY JAKIEJKOLWIEK INNEJ PODSTAWY POWSTAŁEJ W ZWIĄZKU Z OPROGRAMOWANIEM LUB UŻYTKOWANIEM GO LUB WPROWADZANIEM GO DO OBROTU.
